# Intern årsprøveprojektopgave 2025 for programmering B
Individuel aflevering eller gruppeopgave. Grupper skal have 2-3 deltagere. 

Projektperioden løber fra 26.marts til 9.maj 2025 (ca. 10 lektioner). 

Projektet kodes i Python.

Afleveringen falder i to dele: 
-	kort synopsis (rapport)
-	programkode

**Programkode** afleveres på Github (vedlæg link hertil).  
**Synopsis** afleveres som en README.md-fil i kodeprojektet (formateret som markdown).  

Kode og synopsis afleveres for grupper i fællesskab, men prøven er individuel.

## Projektbeskrivelse
Gruppen skal lave en kort projektbeskrivelse, som skal godkendes af mig.  
Projektbeskrivelsen (1 sides tekst i alt, plus figurer) skal omfatte en kort, men klar beskrivelse af konceptet, herunder en sigende titel.  
Desuden en foreløbig kravspecifikation og et foreløbigt diagram over programmets funktioner og opbygning.  

## Applikation
Lav en applikation, der med data fra et offentligt tilgængeligt API løser en konkret opgave for en studerende fra et gymnasium eller universitet.

Applikationen skal bruge eksterne web-API’er og muligvis data lagret i egne strukturer.

Applikationen skal have en simpel grænseflade med en form for menu, men der behøves ikke overvejelser over grafisk design og interaktionsdesign.

### Eksempel
En geografi-studerende arbejder med data om verdens lande. Brug data fra Rest Countries API (https://restcountries.com) til at lave en applikation, der kan hjælpe hende med dette behov.  

## Dokumentation
Kort synopsis i README.md, som beskrevet i [lærebogen kap. 5.6](https://programmering.systime.dk/?id=200), herunder især

- Kort programbeskrivelse med diagrammer
- Sammenfattende konklusion/vurdering
- Kort redegørelse for rolle-fordeling (arbejdsfordeling) i gruppen
- Kilder og ressourcer
- Redegørelse for brug af AI


