# Intern årsprøveprojektopgave 2025 for programmering B
Individuel aflevering eller gruppeopgave. Grupper skal have 2-3 deltagere. 

Projektperioden løber fra 26.marts til 9.maj 2025 (ca. 10 lektioner). 

Projektet kodes i Python.

Afleveringen falder i to dele: 
-	programkode
-	kort synopsis (rapport)

Kode og synopsis afleveres for grupper i fællesskab, men prøven er individuel.

## Opgave
Lav en applikation, der med data fra et offentligt tilgængeligt API løser en konkret opgave for en studerende fra et gymnasium eller universitet.

Applikationen skal bruge eksterne web-API’er og muligvis data lagret i egne strukturer.

Applikationen skal have en simpel grænseflade med en form for menu, men der behøves ikke overvejelser over grafisk design og interaktionsdesign.

### Eksempel
En geografi-studerende arbejder med data om verdens lande. Brug data fra Rest Countries API (https://restcountries.com) til at lave en applikation, der kan hjælpe hende med dette behov.  

## Aflevering: Programkode
**Programkode** afleveres på Github i et offentligt repo.

## Aflevering: Synopsis
**Synopsis** afleveres som en README.md-fil i kodeprojektet i formatet markdown.  

Synopsisen i README.md skal indeholde:

- Titel
- Kort, godkendt projektbeskrivelse
- Kravspecifikation
- Pogrambeskrivelse med rutediagrammer
- Rolle-fordeling (arbejdsfordeling) i gruppen
- Kilder og ressourcer
- Redegørelse for brug af AI
- Sammenfattende konklusion/vurdering

Brug evt. [skabelonen](synopsis.template.md) til din synopsis.

### Appendix A. Læs mere om synopsis
Ifølge [lærebogen kap. 5.6](https://programmering.systime.dk/?id=200) indeholder en synopsis følgende dele:

| Indhold            | Beskrivelse                                            |
|--------------------|--------------------------------------------------------|
| Forside            | Titel, projektdeltagere, dato med mere                 |
| Resume             | Projektets indhold i kort form                         |
| Problemformulering | Hvilket problem løses med programmet?                  |
| Programbeskrivelse | Overordnet tekstuel beskrivelse af programmet          |
| Funktionalitet     | Kravspecifikation, brugsmønster eller lign.            |
| Brugergrænseflader | Skitser/prototyper og interaktionsmuligheder           |
| Rutediagrammer     | Visuel repræsentation af udvalgte programdele          |
| Pseudokode         | Tekstrepræsentation af udvalgte programdele            |
| Udvalgt kode       | Beskrivelse af variabler, objekter, hændelser og lign. |
| Test af programmet | Dokumentation af programmets afprøvning                |
| Konklusion         | Opfølgning på problemformuleringen og mangler          |
| Bilag              | Samtlig kode, problemtræer, data med mere              |

Bemærk at vi ikke forventer alle disse dele i denne aflevering. Følg i stedet for [skabelonen](synopsis.template.md)
